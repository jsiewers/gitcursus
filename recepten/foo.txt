Hans en Pietje wonen met hun vader en stiefmoeder aan de rand van het bos, vader is houthakker en het gezin is erg arm. Het echtpaar besluit de kinderen in het bos achter te laten, omdat ze geen eten meer voor hen hebben. De kinderen zijn echter wakker door de honger en horen het plan, waarna Hans 's nachts kiezelstenen zoekt en in zijn jaszak verstopt. Hans blijft steeds staan en zegt dat hij naar zijn witte kat op het dak kijkt, wanneer vader hem vraagt waarom hij zo treuzelt. Stiefmoeder zegt dat het de ochtendzon is die op de schoorsteen schijnt. Hans laat de volgende dag een spoor van kiezelstenen achter en als ze alleen worden achtergelaten in het bos, kunnen ze de weg naar het huis terugvinden in het schijnsel van de volle maan. Als ze aankloppen, reageert hun stiefmoeder boos omdat ze zo lang in het bos zijn achtergebleven, maar vader is erg blij ze terug te zien.
