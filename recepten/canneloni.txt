Verwarm de oven voor op 200 °C. Snijd de knoflook in dunne plakjes. Verhit de olie in een hapjespan. Bak de knoflook ½ min. en voeg in gedeelten de spinazie toe. Laat uitlekken in een vergiet. Meng de ricotta in een kom door de spinazie. Boen de citroen, rasp de schil en meng deze door het ricottamengsel. Breng op smaak met peper en zout.
Vet de ovenschaal in. Halveer de lasagnevellen en verdeel het ricottamengsel erover. Rol de vellen op en leg ze in de ovenschaal. Rasp de kaas. Besprenkel de rolletjes met water en bestrooi met de kaas. Dek de schaal af met aluminiumfolie. Bak in het midden van de oven ca. 20 min. Verwijder de folie en bak nog ca. 5 min. goudbruin.
