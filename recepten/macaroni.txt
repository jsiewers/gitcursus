Broccoli in kleine roosjes verdelen, stronk schillen en in plakjes snijden. In pan met ruim kokend water en zout broccoli in 7 min. beetgaar koken. Broccoli met schuimspaan in zeef scheppen en laten uitlekken. Pasta in kookvocht van broccoli volgens gebruiksaanwijzing beetgaar koken. In hapjespan met antiaanbaklaag knoflook en rode peper in 4 el olie fruiten. Broccoli toevoegen en meebakken. Met lepel broccoli iets fijner drukken. Pasta afgieten, door broccolimengsel scheppen en even doorwarmen. Tomatenplakjes over vier borden verdelen, met zout en peper bestrooien en rest van olie erover druppelen. Pasta ernaast scheppen en royaal met kaas bestrooien.
